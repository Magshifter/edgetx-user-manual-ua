# Оновлення з попередньої версії EdgeTX за допомогою завантажувача

### Резервне копіювання вмісту SD-карти

**Перед будь-якими оновленнями апаратури ми ЗАВЖДИ рекомендуємо створити резервну копію поточного вмісту SD-карти за допомогою наступних кроків.**&#x20;

Увімкніть апаратуру, підключіть її до комп’ютера через USB. Коли апаратура запропонує вибрати режим USB, оберіть **USB Storage**.&#x20;

На комп’ютері скопіюйте весь вміст SD-карти у безпечне місце. Ви зможете використовувати ці файли знову, якщо потрібно буде повернутися до попередньої версії.

### Підготовка SD-карти

Завантажте та розпакуйте вміст SD-карти EdgeTX для вашої апаратури на комп’ютер. Вміст SD-карти можна знайти тут: [https://github.com/EdgeTX/edgetx-sdcard/releases](https://github.com/EdgeTX/edgetx-sdcard/releases)

Нижче наведено список .zip файлів для різних типів апаратур:

* c480x272zip (480x272 Горизонтальний кольоровий екран) - TX16s, T16, Horus x10s, Horus x12s, більшість апаратур з кольоровими екранами…
* c480x320 (480x320 Горизонтальний кольоровий екран)
* c320x480zip (320x480 Вертикальний кольоровий екран) - FlySky Nirvana NV14, EL18
* bw128x64.zip (128x64 Ч/Б екрани) - всі апаратури з монохромними екранами, _окрім_ серії X9D.
* bw212x64zip (212x64 Ч/Б екрани) - X9D, X9D Plus, X9D Plus 2019

Скопіюйте розпаковані файли на SD-карту вашої апаратури. Якщо буде запит, перезапишіть наявні файли. Це оновить лише файли SD-карти, які є частиною стандартної установки EdgeTX. Це не змінить і не видалить додаткові файли, які ви додали самостійно (LUA-скрипти, звукові файли, зображення, власні теми, файли моделей, налаштування радіо тощо), які вже є на SD-карті.&#x20;

Завантажте потрібний звуковий пакет ([https://github.com/EdgeTX/edgetx-sdcard-sounds/releases](https://github.com/EdgeTX/edgetx-sdcard-sounds/releases)), розпакуйте його та скопіюйте у папку "Sounds" на вашій SD-карті. Якщо буде запит, перезапишіть наявні файли.&#x20;

### Встановлення завантажувача та прошивки EdgeTX

Завантажте поточну прошивку EdgeTX. Ви можете завантажити останню версію .zip файлу (edgetx-firmware-vX.X.X.zip) безпосередньо з Github - [https://github.com/EdgeTX/edgetx/releases/latest](https://github.com/EdgeTX/edgetx/releases/latest)

Розпакуйте файл та збережіть відповідний .bin файл (з такою ж назвою, як і модель вашої апаратури) у папку "Firmware" на SD-карті апаратури.

Увімкніть апаратуру та перейдіть на екран SD-карти. Відкрийте папку "Firmware" і виберіть файл прошивки EdgeTX, який ви щойно скопіювали на SD-карту. Після вибору файлу виберіть опцію "**Flash bootloader**". Завантажувач буде оновлено.

{% hint style="info" %}
**Примітка:** Під час оновлення завантажувача за допомогою EdgeTX, ви не побачите опцію "Flash bootloader", якщо файл завантажувача призначений для іншої моделі апаратури.
{% endhint %}

Вийдіть назад на головний екран, а потім вимкніть апаратуру.

Запустіть апаратуру в режимі завантажувача, утримуючи тримери T4 та T1 до центру під час натискання кнопки живлення.

{% hint style="info" %}
На Jumper T-Pro потрібно підключити апаратуру утримуючи кнопку Boot0, щоб увійти в режим DFU.
{% endhint %}

Ви побачите завантажувач EdgeTX. Виберіть опцію "**Write Firmware**". Виберіть файл прошивки EdgeTX, який ви зберегли на SD-карті. Натисніть та утримуйте, щоб прошити його.

{% hint style="info" %}
**Примітка:** Коли ви встановлюєте прошивку за допомогою завантажувача і завантажувач виявляє інший тип пристрою ніж той, що зараз працює, буде відображено повідомлення про помилку що прошивка є недійсною.
{% endhint %}

Після завершення прошивки виберіть "**Exit**". Апаратура перезавантажиться, і ви побачите привітання "**Welcome EdgeTX**".

### Вітаємо, ви успішно оновили EdgeTX!



