# Маєте проблеми з оновленням?

Якщо ви читаєте це, то, ймовірно, зіткнулися з проблемами під час спроби оновлення або після нього. Ознайомтеся зі списком проблем і можливих рішень нижче, щоб перевірити, чи відповідає щось вашій ситуації. Якщо нічого не підходить, ви можете приєднатися до нас на [Discord](https://discord.gg/wF9wUKnZ6H) (зазвичай є хтось, хто може допомогти), завітати на наш форум [GitHub Discussions](https://github.com/EdgeTX/edgetx/discussions) або на гілку форуму [RCGroups](https://www.rcgroups.com/forums/showthread.php?3916381-Official-EdgeTX-Discussion-Thread), якщо вам це більше до вподоби.&#x20;

#### **Я намагаюся прошити через EdgeTX Buddy, але моя апаратура не розпізнається**

1.	Переконайтеся, що ваша апаратура **вимкнена**, коли ви підключаєте її до комп’ютера. Якщо з’являється запит про те в якому режимі використовувати USB, ви не зможете оновити прошивку. Режим DFU, який використовується для прошивки, працює лише тоді, коли пристрій підключено у **вимкненому** стані.&#x20;
2. Чи є у вашої апаратури кнопка завантаження / DFU? Перевірте сторінку [access-dfu-and-bootloader-mode.md](../edgetx-how-to/access-dfu-and-bootloader-mode.md "mention"), щоб дізнатися, чи належить ваш пристрій до тих, для яких потрібно натискати кнопку під час підключення USB.&#x20;
3.	Можливо, виникли проблеми з драйверами. Якщо ви використовуєте Windows, спробуйте спочатку інструмент [ImpulseRC Driver Fixer](https://impulserc.com/pages/downloads). Або ви можете зайти на сайт STMicroelectronics і завантажити безкоштовний інструмент [STM32CubeProgrammer tool](https://www.st.com/en/development-tools/stm32cubeprog.html#get-software), який містить необхідні драйвери і працює з усіма основними операційними системами. Проте для цього потрібно створити безкоштовний обліковий запис на сайті STMicroelectronics, але це офіційний інструмент для програмування мікроконтролера, який використовується у всіх підтримуваних радіоапаратурах.&#x20;
4.	Спробуйте інший USB-кабель, так як не всі кабелі однакові, деякі кабелі призначені лише для зарядки.&#x20;

#### Я оновив EdgeTX, і тепер моя апаратура не вмикається або працює некоректно

1.	Спочатку двічі переконайтеся, що ви вибрали правильну модель/версію для свого пристрою. Деякі неправильні варіанти можуть завантажуватися, але кнопки та елементи керування працюватимуть неправильно або екран буде перевернутий. Інші комбінації просто не працюватимуть або зроблять так, що пристрій поводиться дивно, і вам доведеться відключити батарею щоб вимкнути його. Якщо ви прошили неправильну прошивку моделі, просто перейдіть до EdgeTX Buddy, виберіть правильну модель та оновіть прошивку.&#x20;
2. У деяких пристроїв можуть бути неправильно встановлені опціональні біти мікроконтролера, через що вони не завантажуються з EdgeTX 2.10 або пізнішої версії. Точна причина цього невідома, але рішення _відносно_ просте. Дивіться інструкції (нижче) для отримання додаткової інформації.

<details>

<summary>Скидання опціональних бітів</summary>

1. Після того, як ви встановите STM32CubeProgrammer (який вимагає створення безкоштовного облікового запису на сайті STMicroelectronics), підключіть апаратуру у вимкненому стані щоб увійти в режим DFU. Якщо ви не впевнені, чи є у вашого пристрою кнопка завантаження/DFU яку потрібно тримати при підключенні, перевірте сторінку [access-dfu-and-bootloader-mode.md](../edgetx-how-to/access-dfu-and-bootloader-mode.md "mention").
2. Запустіть інструмент STM32CubeProgrammer, якщо він ще не запущений. Ви повинні побачити екран, який виглядає приблизно так (натисніть на зображення для збільшення):\
![STM32CubeProgrammer main screen](../.gitbook/assets/2024-08-28\_11-46.png)\
   \
   Переконайтеся, що тип пристрою (1) вибраний як USB, потім натисніть кнопку Підключитися (2). Якщо поле порту порожнє, спробуйте натиснути кнопку оновлення (3).
3. Перейдіть на сторінку Option bytes (1). Потім виберіть User Configuration (2). Перевірте статус “BFB2” (3). Якщо вона позначена, зніміть позначку, як показано на зображенні і натисніть кнопку Apply (4). Після цього ви можете натиснути кнопку Disconnect та від’єднати вашу апаратуру.\
   ![STM32CubeProgrammer: Option bytes](../.gitbook/assets/2024-08-28\_11-44.png)
4. Це повинно допомогти. Якщо проблема була в цьому, ваш пристрій повинен запуститися.&#x20;

</details>

3. Якщо ви справді застрягли, ви можете скористатися [цим посібником](https://github.com/EdgeTX/edgetx/wiki/Unbrick-your-radio), щоб відновити свою апаратуру.&#x20;