# Міграція з OpenTX на EdgeTX за допомогою завантажувача

Щоб оновитися з OpenTX до EdgeTX, вам необхідно мати встановлені OpenTX та EdgeTX Companion на вашому комп’ютері. Ви можете завантажити OpenTX Companion за посиланням: [https://downloads.open-tx.org/2.3/release/companion/](https://downloads.open-tx.org/2.3/release/companion/). Завантажити EdgeTX Companion можна за посиланням: [https://github.com/EdgeTX/edgetx/releases](https://github.com/EdgeTX/edgetx/releases) (Ім’я файлу: edgetx-cpn-\[операційна система]-\[версія].zip)

### Створення резервної копії моделей

Увімкніть вашу апаратуру, перейдіть до **Radio Settings**, **Hardware** і прокрутіть донизу екрану, виберіть **EEPROM backup**. Якщо цей варіант недоступний, це означає, що ваша апаратура не зберігає дані в EEPROM, і цей крок можна пропустити.&#x20;

<figure><img src="../.gitbook/assets/update14.png" alt=""><figcaption></figcaption></figure>

Підключіть увімкнену апаратуру до комп’ютера через USB. Коли зʼявиться запит про режим USB, виберіть **USB Storage**.&#x20;

За допомогою комп’ютера скопіюйте всі файли з вашої SD-картки до безпечного місця на комп’ютері. Якщо ви вирішите повернутися до OpenTX, ці файли знову знадобляться. Якщо ви зробили резервну копію EEPROM на попередньому кроці, перевірте папку EEPROM щоб упевнитися що в ній є остання версія файлу резервної копії.

Запустіть OpenTX Companion.&#x20;

Виберіть **Backup radio to file** на лівій панелі екрана, як показано нижче. Виберіть місце для збереження (робочий стіл підійде) і надайте файлу імʼя.

<figure><img src="../.gitbook/assets/update1.png" alt=""><figcaption></figcaption></figure>

Після того як файл буде збережено закрийте OpenTX Companion. Від’єднайте апаратуру від комп’ютера і вимкніть її.

### Підготовка SD-картки

Завантажте та розпакуйте вміст SD-картки для вашої апаратури з EdgeTX на ваш комп’ютер. Вміст SD-картки можна знайти за посиланням: [https://github.com/EdgeTX/edgetx-sdcard/releases](https://github.com/EdgeTX/edgetx-sdcard/releases)

Список нижче показує, який .zip файл слід використовувати для різних типів апаратур:

* c480x272.zip (Горизонтальний кольоровий екран 480x272) - TX16s, T16, Horus x10s, Horus x12s, більшість радіо з кольоровим екраном…
* c480x320.zip (Горизонтальний кольоровий екран 480x320)
* c320x480.zip (Вертикальний кольоровий екран 320x480) - FlySky Nirvana NV14, EL18
* bw128x64.zip (Чорно-білі екрани 128x64) - Усі радіо з монохромним екраном, _окрім_ серії X9D.
* bw212x64.zip (Чорно-білі екрани 212x64) - X9D, X9D Plus, X9D Plus 2019

Видаліть усе з вашої SD-картки та скопіюйте вміст розпакованої папки на порожню SD-картку. (Якщо ви робили форматування, переконайтеся що вибрано формат fat32)

Скопіюйте будь-які власні звуки, зображення моделей, віджети або скрипти Lua до відповідних папок.

Завантажте потрібний звуковий пакет (якщо ви не перенесли свої існуючі звуки) ([https://github.com/EdgeTX/edgetx-sdcard-sounds/releases](https://github.com/EdgeTX/edgetx-sdcard-sounds/releases)), розпакуйте його та скопіюйте до папки "Sounds" на вашій SD-картці.

### Встановлення завантажувача та прошивки EdgeTX

Завантажте поточну прошивку EdgeTX. Останній файл релізу (.zip файл edgetx-firmware-vX.X.X.zip) можна завантажити безпосередньо з Github - [https://github.com/EdgeTX/edgetx/releases/latest](https://github.com/EdgeTX/edgetx/releases/latest)

Розпакуйте файл і збережіть правильний .bin файл (з таким же ім’ям, як тип вашої апаратури) до папки "**Firmware**" на SD-картці до апаратури.

Увімкніть апаратуру і перейдіть до екрану SD-картки. Відкрийте папку "Firmware" і виберіть файл прошивки EdgeTX який ви щойно скопіювали на SD-картку. Після вибору файлу виберіть опцію "**Flash bootloader**". Завантажувач буде перепрошито на завантажувач EdgeTX.

Вийдіть на головний екран і потім вимкніть апаратуру.

Увімкніть апаратуру у режимі завантажувача, утримуючи перемикачі тримера T4 і T1 у положенні до центру, натискаючи кнопку живлення.

{% hint style="info" %}
На Jumper T-Pro потрібно підключити передавач, утримуючи кнопку Boot0, щоб увійти в режим DFU.
{% endhint %}

Тепер ви повинні побачити завантажувач EdgeTX. Виберіть опцію "**Write Firmware**". Виберіть файл прошивки EdgeTX, який ви зберегли на SD-картку. Натисніть і утримуйте для прошивки.

Після завершення прошивки виберіть "**Exit**". Апаратура перезавантажиться і ви повинні побачити привітання "**Welcome EdgeTX**".

Коли апаратура уперше завантажується з EdgeTX, ви отримаєте попередження: **STORAGE WARNING - Missing or Bad Radio Data**. Натисніть біле коло або ролик щоб пропустити це попередження. Далі ви отримаєте ще одне попередження про збереження - STORAGE WARNING - Storage Preparation. Знову натисніть біле коло або ролик. Після підготовки SD-картки з’явиться екран калібрування. Відкалібруйте вашу апаратуру.

На цьому етапі у вас встановлені завантажувач EdgeTX, прошивка та вміст SD-картки. Останній крок — це перенести ваші моделі з OpenTX на апаратуру.&#x20;

### Відновлення ваших моделей з OpenTX

Увімкнену апаратуру підключіть до комп’ютера через USB. Коли апаратура запитає про режим USB, виберіть **USB Storage**.&#x20;

Відкрийте EdgeTX Companion. Якщо ви ще не зробили цього, створіть профіль радіо для вашої апаратури та переконайтеся, що він вибраний як активний.

У верхньому лівому кутку EdgeTX Companion виберіть **File**, потім **Open**, а потім виберіть файл резервної копії OpenTX який ви зробили на самому початку. З’явиться попереджувальне повідомлення. Натисніть OK.

<figure><img src="../.gitbook/assets/update11.png" alt=""><figcaption></figcaption></figure>

Після цього ви побачите всі ваші моделі з OpenTX в EdgeTX Companion. Натисніть кнопку Записати моделі та налаштування на радіо. Система попередить вас, що всі моделі на апаратурі будуть перезаписані. Натисніть **OK**.&#x20;

<figure><img src="../.gitbook/assets/update12.png" alt=""><figcaption></figcaption></figure>

Моделі та налаштування будуть записані на апаратуру. Після завершення відобразиться повідомлення. Натисніть **OK**. Від’єднайте апаратуру від USB-порту та закрийте EdgeTX Companion.

<figure><img src="../.gitbook/assets/update13.png" alt=""><figcaption></figcaption></figure>

### Вітаємо, ви успішно перейшли на EdgeTX!

Всі ваші моделі були оновлені до формату .yml для EdgeTX і був встановлений звуковий пакет EdgeTX. Тепер ви готові використовувати EdgeTX.

{% hint style="info" %}
_На жаль, неможливо перенести налаштування віджетів з OpenTX. Їх доведеться налаштовувати вручну в EdgeTX._
{% endhint %}

{% hint style="info" %}
Ваші Lua-скрипти з OpenTX залишаться на вашій SD-карті. Однак, вони можуть не всі працювати з EdgeTX і можливо їх доведеться перевстановити для коректної роботи. Список Lua-скриптів сумісних з EdgeTX можна знайти тут: [https://github.com/EdgeTX/lua-scripts](https://github.com/EdgeTX/lua-scripts)
{% endhint %}