# Оновлення з попередньої версії EdgeTX за допомогою EdgeTX Buddy

### Резервне копіювання вмісту SD-карти

**Перед будь-якими оновленнями апаратури ми завжди рекомендуємо зробити резервну копію поточного вмісту вашої SD-карти, використовуючи наступні кроки.**&#x20;

Увімкніть вашу апаратуру та підключіть її до комп’ютера через USB. Коли на екрані апаратури з’явиться запит на режим USB, виберіть **USB Storage**.&#x20;

Скопіюйте весь вміст вашої SD-карти в надійне місце на комп’ютері. Ви зможете використовувати ці файли якщо доведеться скасувати оновлення.

### Оновлення завантажувача та прошивки

Підключіть вимкнену апаратуру до комп’ютера через USB. Це підключить вашу апаратуру до комп’ютера в режимі DFU.

{% hint style="info" %}
На Jumper T-Pro необхідно підключити апаратуру утримуючи кнопку Boot0 щоб увійти в режим DFU.
{% endhint %}

Перейдіть на цей сайт: [https://buddy.edgetx.org/](https://buddy.edgetx.org/)

Виберіть **Firmware version (версію прошивки)** та **Radio model (модель апаратури)**, а потім натисніть **Flash via USB**.

<figure><img src="../.gitbook/assets/update2.png" alt=""><figcaption></figcaption></figure>

На наступному екрані виберіть пристрій **SMT32 Bootloader** і натисніть **Next**.

<figure><img src="../.gitbook/assets/update3.png" alt=""><figcaption></figcaption></figure>



Якщо пристрій SMT32 Bootloader не з’явився, виберіть Add New Device. У вікні, що з’явилося, виберіть SMT32 Bootloader і натисніть Connect.

<figure><img src="../.gitbook/assets/update4.png" alt=""><figcaption></figcaption></figure>

{% hint style="info" %}
**Примітка:** Якщо SMT32 Bootloader недоступний, то це зазвичай означає проблему з драйверами на вашому комп’ютері. Ви можете встановити **ImpulseRC Driver Fixer** щоб виправити драйвери. Завантажити можна тут: [**https://impulserc.blob.core.windows.net/utilities/ImpulseRC\_Driver\_Fixer.exe**](https://impulserc.blob.core.windows.net/utilities/ImpulseRC\_Driver\_Fixer.exe)
{% endhint %}

{% hint style="info" %}
Якщо комп’ютер не виявляє SMT32 Bootloader, вам потрібно скористатися методом завантажувача для оновлення EdgeTX. Пропустіть решту цього розділу та перейдіть до [**Оновлення вмісту SD-карти**](update-from-opentx-to-edgetx-1.md#update-sd-card-contents). Після оновлення SD-карти ми допоможемо вам оновити прошивку через завантажувач.
{% endhint %}

Після вибору пристрою **SMT32 Bootloader** і натискання **Next** ви побачите екран підтвердження для перевірки налаштувань. Після перевірки натисніть кнопку **Start Flashing**.

<figure><img src="../.gitbook/assets/update5.png" alt=""><figcaption></figcaption></figure>

EdgeTX Buddy почне процес прошивки і ви побачите екран із прогресом.

<figure><img src="../.gitbook/assets/update6.png" alt=""><figcaption></figcaption></figure>

Після завершення прошивки наступним кроком буде оновлення вмісту SD-карти. Це не завжди обов’язково, але рекомендується. Щоб оновити вміст SD-карти виберіть посилання **Setup your SD Card** на екрані завершення, що перенесе вас до сторінки з вмістом SD-карти.&#x20;

<figure><img src="../.gitbook/assets/update7.png" alt=""><figcaption></figcaption></figure>

### Оновлення вмісту SD-карти

Від’єднайте апаратуру від комп’ютера та увімкніть її.&#x20;

З увімкненою апаратурою підключіть її до комп’ютера через USB і виберіть USB Storage, коли з’явиться відповідний запит. Клацніть на **Select SD Card** і знайдіть свою SD-карту EdgeTX.&#x20;

<figure><img src="../.gitbook/assets/update8.png" alt=""><figcaption></figcaption></figure>

EdgeTX SD-карта буде змонтована як USB-диск на вашому комп’ютері. Виберіть USB-диск і натисніть **Select folder.**

<figure><img src="../.gitbook/assets/update9.png" alt=""><figcaption></figcaption></figure>

{% hint style="info" %}
Ваш комп’ютер може попросити надати EdgeTX Buddy дозвіл на доступ до вмісту SD-карти. Це нормально та потрібно для внесення змін у файли на SD-карті.
{% endhint %}

На екрані вмісту SD-карти перевірте версію прошивки та модель апаратури, потім виберіть бажану мову для пакету звуків. Натисніть **Apply Changes.** З’явиться вікно статусу яке показує процес установки. Після завершення вікно закриється.

<figure><img src="../.gitbook/assets/update10.png" alt=""><figcaption></figcaption></figure>

{% hint style="info" %}
**Примітка:** EdgeTX Buddy оновить всі файли SD-карти, що є частиною стандартної установки EdgeTX. Він не змінить і не видалить додаткові файли (LUA-скрипти, звукові файли, зображення, теми, файли моделей, налаштування апаратури тощо), які вже існують на SD-карті.&#x20;
{% endhint %}

### Вітаємо, ви успішно оновили EdgeTX!

Якщо вам не вдалося встановити прошивку за допомогою EdgeTX Buddy, дотримуйтесь наведених нижче кроків щоб прошити прошивку через завантажувач. Тримайте апаратуру підключеною до комп’ютера через USB у режимі USB storage.

### Оновлення прошивки апаратури через завантажувач

Перейдіть на вкладку **Radio Firmware.**

Виберіть версію прошивки та модель апаратури, потім натисніть **Download .bin**.

Після завантаження прошивки вас попросять вибрати місце для збереження файлу. Перейдіть до SD-карти апаратури та виберіть папку **Firmware**. Потім натисніть **Зберегти**.&#x20;

<figure><img src="../.gitbook/assets/update15.png" alt=""><figcaption></figcaption></figure>

Від’єднайте кабель USB від апаратури та вимкніть її.

Завантажте апаратуру в режимі завантажувача, утримуючи тримери T4 і T1 до центру під час натискання кнопки живлення.

Тепер ви повинні побачити завантажувач EdgeTX. Виберіть опцію **Write Firmware**. Виберіть файл прошивки EdgeTX, який ви зберегли на свою SD-карту і утримуйте, щоб прошити його.

Після завершення прошивки виберіть **Exit**. Апаратура перезавантажиться з оновленою версією EdgeTX.

### Вітаємо, ви успішно оновили EdgeTX!



