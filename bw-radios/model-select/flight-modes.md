# Режими польоту / водіння

Режими польоту (Flight modes, FM) та режими водіння (Drive modes, DM) (для наземних апаратур) дозволяють використовувати різні налаштування триммерів для кожного режиму польоту/водіння. Після налаштування кількох режимів можна змінювати триммери для кожного окремого режиму без впливу на інші (якщо не налаштовано по-іншому). Можливо налаштувати до дев’яти режимів польоту/водіння, причому режим польоту/водіння 0 є режимом за замовчуванням.

<figure><img src="../../.gitbook/assets/bwFM.png" alt=""><figcaption><p>Екран огляду режимів польоту</p></figcaption></figure>

На екрані огляду режимів польоту/водіння відображається інформація про налаштовані режими. Кожен рядок відображає наступні параметри:

* Номер режиму #
* Імʼя режиму
* Перемикач
* Налаштування триммерів (RETA)

**Check FM Trims:** Під час натискання цієї кнопки триммери поточного режиму польоту/водіння тимчасово вимикаються. Це використовується для тестування впливу триммерів цього режиму на виходи.

<figure><img src="../../.gitbook/assets/bwFM2.png" alt=""><figcaption><p>Екран налаштування режиму польоту</p></figcaption></figure>

Вибір режиму польоту/водіння з екрану огляду відкриє сторінку налаштувань із наступними параметрами:

**Імʼя:** Користувацьке імʼя для режиму польоту. Якщо налаштовано, то це імʼя відображатиметься в лівому верхньому куті головного екрана поруч із показником заряду батареї.

**Перемикач:** Тригер для активації цього режиму польоту/водіння. Це може бути перемикач, потенціометр, телеметрія, триммер або логічний перемикач.

**Триммери:** Для налаштування триммерів виберіть триммер який хочете налаштувати (кожна колонка відповідає одному триммеру). Потім прокрутіть, щоб вибрати режим польоту/водіння (**0-8**), що надасть початкове значення триммера та модифікатор (**=** або **+**). Виберіть **--** щоб вимкнути триммер.

Якщо вибрано **3P** замість режиму польоту **(0-8)**, то триммер буде працювати як 3-позиційна кнопка.

_**Модифікатор**_ — доступні два модифікатори значень: **=** і **+**. Модифікатор **=** використовує значення триммера безпосередньо з вибраного режиму польоту/водіння. Модифікатор **+** використовує значення триммера та додає до нього значення яке ви налаштували для поточного режиму.

_Приклад 1:_ Якщо ви налаштовуєте Режим польоту 1 (FM1) і встановлюєте значення на =0, то FM1 матиме триммер еквівалентний значенню цього триммера як в Режиму польоту 0 (FM0). Зміни триммера в FM1 також впливатимуть на FM0 і навпаки.

_Приклад 2:_ Якщо ви налаштовуєте Режим польоту 1 (FM1) і встановлюєте значення на +0, то FM1 матиме значення триммера як у Режиму польоту 0 (FM0) плюс зміни триммера зроблені під час перебування в FM1. Зміни триммерів у FM1 не впливатимуть на FM0, але зміни у FM0 впливатимуть на FM1.

**Поступове ввімкнення (Fade in):** Поступова зміна значення триммера під час активації режиму польоту/водіння. Вкажіть час у секундах (0.0 - 25.0), протягом якого відбудеться зміна.

**Поступове вимкнення (Fade out):** Поступова зміна значення триммера під час вимкнення режиму польоту/водіння. Вкажіть час у секундах (0.0 - 25.0), за який відбудеться зміна.

{% hint style="info" %}
Якщо триммер вимкнено (**–**) на сторінці налаштувань, ви не зможете його налаштовувати на головному екрані.
{% endhint %}

## Глобальні змінні

Глобальні змінні — це змінні, значення яких спільне для всіх екранів налаштувань моделі. Їх значення можуть використовуватися в коефіцієнтах ваги, зсуву, диференціалі, налаштуваннях експоненти, виходах та порівняннях для логічних перемикачів. У нижній частині екрана налаштувань режиму польоту/водіння показується значення кожної глобальної змінної для вибраного режиму. Для кожного рядка глобальної змінної відображаються наступні параметри:

* **Номер глобальної змінної (Global Variable Number)**: Відображається як **GV(1-9)**
* **Імʼя глобальної змінної (Global Variable Name)**: Користувацьке імʼя для глобальної змінної – до трьох символів.
* **Режим (Mode)**: Джерело значення глобальної змінної. Опції:
  * **Власне (Own)**: Значення глобальної змінної для вибраного режиму польоту/водіння визначається вручну у полі **Value**.
  * **FM(1-9)**: Значення глобальної змінної успадковується від визначеного режиму польоту в спадному списку.
* **Значення (Value)**: Поточне значення глобальної змінної.

Ви можете змінити значення глобальної змінної змінивши його в полі введення значення. Вибір номера глобальної змінної відкриє екран налаштування з наступними опціями:

<figure><img src="../../.gitbook/assets/bwfm3.png" alt=""><figcaption><p>Екран налаштування глобальних змінних</p></figcaption></figure>

* **Імʼя (Name)** – Імʼя глобальної змінної. Дозволено до трьох символів.
* **Одиниці вимірювання (Unit)** (необов’язково) – Додає символ **%** до відображуваних значень. Це не впливає на розрахунки значень.
* **Точність (Precision)** – Вибір рівня точності: цілі числа (**0.-**) або десяткові дроби (**0.0**). За замовчуванням встановлено **0.-**.
* **Мінімум (Min)** – Визначає мінімальне допустиме значення глобальної змінної.
* **Максимум (Max)** – Визначає максимальне допустиме значення глобальної змінної.
* **Спливаюче вікно (Popup)** – Якщо ввімкнено, то на головному екрані відображатиметься спливаюче вікно під час зміни значення глобальної змінної.
* **FM1 -> FM8** – Дозволяє вибрати наслідування значення глобальної змінної для кожного режиму польоту/водіння. **Довге натискання** на поле перемикає між режимами **Own** і **Inheritance**. У режимі **Own** ви можете визначити власне значення для вибраного режиму польоту. У режимі **Inheritance** ви можете вибрати режим польоту, з якого буде успадковано значення.

Натискання кнопки **\[PAGE>]** направить вас на екран **Inputs**.